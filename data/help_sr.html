<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
    <meta HTTP-EQUIV="CONTENT-TYPE" CONTENT="text/html; charset=utf-8">
    <title>»VMPK« — Патворена МИДИ-клавијатура (ПМК)</title>
</head>
<body>

<h1>Патворена МИДИ-клавијатура</h1>

<div id="navcontainer">
	<h2>Садржај:</h2>
<ul>
  <li><a href="#Introduction">Увод</a></li>
  <li><a href="#Getting_started">Укратко...</a>
    <ul>
      <li><a href="#MIDI_concepts">Миди начела</a></li>
      <li><a href="#maps_instruments">Мапе дирки и дефиниције инструмената</a></li>
      <li><a href="#MIDI_Connections">МИДИ-везе и програмски МИДИ-проводници</a></li>
    </ul>
  </li>
  <li><a href="#FAQ">Често постављана питања (ЧПП)</a></li>
  <li><a href="#Download">Преузимање програма</a></li>
  <li><a href="#Installation">Инсталација програма из изворног кôда програма</a>
    <ul>
      <li><a href="#Requirements">Системски захтеви</a></li>
      <li><a href="#windows_notes">... за виндоуз кориснике</a></li>
      <li><a href="#mac_notes">... за мек ос-икс кориснике</a></li>
      <li><a href="#packager_notes">За програмске пакере и напредније кориснике</a></li>
    </ul>
  </li>
  <li><a href="#Acknowledgements">Захвалнице</a></li>
 </ul>
</div>

<br>
<div style="width:800px;">

<h2><a name="Introduction"></a>Увод</h2>

<p>Програм <a href="#пмк" title="Слободан превод аутора локализације">Патворена МИДИ-клавијатура</a>, или краће, ПМК, је програмски сваралац и пријемник МИДИ-догађаја. Сам програм не ствара било какав звук, већ се користи као побуђивач неког од МИДИ-синтисајзера (било стварних или програмских, унутрашњих или спољашњих). За свирање, у овом програму можете да користите рачунарске тастатуру или миш, или екране осетљиве на додир. ПМК можете да користите и за пријем и приказивање МИДИ-нота које свира неки други инструмент или МИДИ-свирач. Да би сте то омогућили повежите МИДИ-излазни порт другог програма или инструмента на МИДИ-улазни порт програма ПМК.</p>
<p>ПМК проверено ради на ГНУ/Линукс, виндоуз и мек ос-икс рачунарским системима. Можда можете да га изградите и на другим системима, а ако то и урадите, пошаљите писмо аутору преко система е-поште.</p>
<p>У стварању програма, аутор је био инспирисан радом Такашија Ивеја, „Патворена клавијатура“ (енг. „The Virtual Keyboard“ — vkeybd, Takashi Iway), чаробним ‘комадићем’ софтвера који нас је служио годинама. Хвала Такаши!</p>
<p>ПМК је изграђен помоћу КјуТ програмских библиотека издања 5.х одличних особина и ефикасности и програма <a href="http://drumstick.sourceforge.net/">Драмстик-Рт</a> који  омогућава извођење улазно-излазних МИДИ-рутина. Обоје су слободни и платформски независни програми, доступни за ГНУ/Линукс, виндоуз и мек ос-икс оперативне системе.</p>
<p>Алфанумеричко мапирање тастатуре се може извести у графичком окружењу програма, а подешавања се чувају у ИксМЛ датотекама („<em>.xml</em>“ датотеке). Нека мапирања (за шпански, немачки и француски) распореда тастатура приложена уз програм су преведена из оних коришћених у програму „Патворена клавијатура“.</p>
<p>ПМК може да шаље поруке о промени програма и контролера МИДИ-синтисајзеру. Дефиниције за различите стандарде и уређаје су омогућене преко датотека дефиниција инструмената („<em>.ins</em>“ датотеке). Ову врсту датотека је осмислило предузеће Кејквоук, а користи се  и у програмима Кју-Трактор, ТСЕ3 и Сонар.</p>
<p>Овај програм је у раном, развојном стадијуму. Погледајте „TODO“ датотеку за додатне информације. Имате сву слободу да се јавите аутору програма и поставите му питање везано за ПМК програм, да пријавите уочене грешке у раду са програмом, као и да затражите увођење нових функционалности и сл. За ову намену, можете користити систем праћења развоја програма на <a HREF="http://sourceforge.net/p/vmpk/_list/tickets">Сорсфорџ страницама програма</a>.</p>
<p>Ауторска права: 2008-2016. — Педро Лопез Кабанилас<b> &lt;plcl НА users.sourceforge.net&gt;</b> и сарадници</p>
<p>Патворена МИДИ-клавијатура је слободан софтвер лиценциран под условима <a href="http://www.gnu.org/copyleft/gpl.html">ГНУ Опште Јавне Лиценце издања 3</a>.</p>

<h2><a name="Getting_started"></a>Укратко...</h2>

<h3><a name="MIDI_concepts"></a>МИДИ начела</h3>
<p>Израз МИДИ (енг. „<em>MIDI</em>“) је скраћеница од енг. „<em>Musical Instrument Digital Interface</em>“ (дигитално сучеље музичких инструмената). МИДИ је прерастао у индустријски стандард за повезивање музичких инструмената, и друге МИДИ-опреме. То је ‘језик’ (протокол) помоћу којег могу да разговарају инструменти међусобно, или са другим електронским уређајима (синтисајзери, програмски синтисајзери и друго). Музички инструменти опремљени МИДИ-везом најчешће поседују два ДИН прикључка означених са „MIDI IN“ и „MIDI OUT“. Може се наћи у употреби и трећи прикључак, означен као „MIDI THRU“ (МИДИ-превоз), који омогућава да се било који МИДИ-догађај примљен на улазу пренесе на излаз у неизмењеном облику. За повезивање једног МИДИ-инструмента (уређаја...) на други користе се МИДИ-провдници (кабло). Повезивање се обавља тако што се МИДИ-излаз уређаја који шаље поруке спаја са МИДИ-улазом уређаја који ће те поруке примати. На интернету се може пронаћи доста упутстава и података на ову тему, а ми Вам препоручујемо интернет адресу са насловом <a href="http://home.roadrunner.com/~jgglatt/tutr/whatmidi.htm">„What is MIDI?“ (Шта је то МИДИ?)</a></p>
<p>За рачунаре као и за сл. уређаје, одавно постоје физички МИДИ-интерфејси који омогућавају МИДИ-улазе и МИДИ-излазе за повезивање рачунара са спољним МИДИ-инструментима и уређајима. Без обзира да ли поседујете на рачунару ове физичке МИДИ-интерфејсе, рачунар се може користити и за покретање и употребу МИДИ-софтвера (програма), а један такав пример је и наш програм ПМК. Он обезбеђује програмске МИДИ-улазе и МИДИ-излазе (погледајте у менију програма Уреди-&gt;МИДИ-везе), а који се, као што можда претпостављате, повезују патвореним (нестварним, виртуелним), програмерским МИДИ-проводницима на МИДИ-улазе или МИДИ-излазе других МИДИ-програма или МИДИ-уређаја спојених на физичке МИДИ-улазе или МИДИ-излазе (о овоме ћемо детаљније говорити касније). Уобичајено, МИДИ-излаз ПМК програма ћете повезивати на МИДИ-улаз неког синтисајзера, а он ће из примљених порука стварати звук. Други, чест пример, је повезивање са МИДИ-монитором, који преводи МИДИ-догађаје у читљив текст. Ово може да помогне у бољем разумевању МИДИ-протокола. Ако користите ГНУ/Линукс оперативни систем, препоручујемо да испробате програме <a href="http://kmetronome.sourceforge.net/kmidimon/">КМидимон</a> или <a href="http://home.gna.org/gmidimonitor/">ГМиди-монитор</a>, а на виндоуз систему испробајте МидиОИкс програм.</p>
<p>Програм ПМК не може сам да ствара звук, већ шаље МИДИ-поруке до неког МИДИ-синтисајзера који ствара (генерише) звук који чујемо. Од квалитета тих синтисајзера (и квалитета употребљених звучних фонтова у њима) зависи и квалитет звука који чујемо. Препоручујемо Вам <a href="https://www.fluidsynth.org">Флуид-синт</a> програмски синтисајзер, а као његово графичко сучеље програм <a href="http://qsynth.sourceforge.net">Кју-синт</a> (већ локализован за српски језик). На виндоуз системима можете да употребите и уграђени мајкрософтов „ГС вејвтејбл св-синт“, а на мек ос-икс системима поменути <a href="https://www.fluidsynth.org/">Флуид-синт</a>. У сваком случају, спољашњи стварни МИДИ-синтисајзер је најбоље решење.</p>

<h3><a name="maps_instruments"></a>Мапе дирки и дефиниције инструмената</h3>

<p>ПМК може да се користи и за промену звука МИДИ-синтисајзера али само онда када му учините доступне дефиниције за звукове синтисајзера. Ове дефиниције су обичне текстуалне датотеке са наставком „<em>.ins</em>“ у називу датотеке. Оне су једноставног облика, а њихов садржај можете прегледавати или уређивати у било ком уреднику обичних тестуалних датотека. Ове дефиниције инструмената користе и други програми, као нпр. <a href="http://qtractor.sourceforge.net">Кју-Трактор</a>.</p>

<p>Када по први пут покренете ПМК, ваљало би да припремите програм за употребу. Да би сте то урадили, најпре у менију програма покрените „Уреди-&gt;Поставке“. Када се прикаже прозорче поставки, под „Датотека инструмента“, кликом на „Учитај...“ одаберите дефиниције инструмента, а затим , под „Инструмент“, из падајуће листе одаберите одговарајући назив инструмента за претходно одабране дефиниције инструмента. Једна датотека са дефиницијама инструмента (<em>„gmgsxg.ins</em>“) долази уз сам програм ПМК и смештена је у његовом директоријуму са подацима (најчешће у директоријуму „<em>/usr/share/vmpk</em>“ на ГНУ/Линукс системима, или, у директоријуму „<em>C:\Program Files\VMPK</em>“ на виндоуз системима). Ова датотека садржи дефиниције инструмента за Џенерал МИДИ, Роланд ГС и Јамаха ИксГ стандарде. Додатне дефиниције инструмената можете пронаћи и на кејквоук ФТП послужитељу.</p>

<p>ПМК (0.2.5 и новија издања) омогућава увоз датотека звучних фонтова („<em>.sf2</em>“ или „<em>.dls</em>“ врсте датотека) као дефиниција инструмената, одабиром ставке у изборнику „Датотека-&gt;Увези звучни фонт...“</p> 

<p>Измена мапирања дирки програма остварена је уграђеним „Уредником мапа дирки“ (у изборнику погледајте „Уреди-&gt;Мапе дирки“). Подразумевана мапа дирки (две и по октаве) је она која се користи за алфанумерички распоред тастатуре (QWERTY), а доступне су и друге датотеке са мапама дирки за ПМК у његовом директоријуму са подацима. Оне су прилагођене другим међународним распоредима за рачунарске тастатуре. <em> Ако већ нису, ускоро ће бити доступне мапе дирки и за познате јуникод распореде српске тастатуре</em>. У „Уреднику мапа дирки“ можете створити и сопствене мапе дирки ако то желите, а које можете сачувати или учитавати по потреби (ИксМЛ врста датотека). Последња употребљена мапа дирки пре затварања програма ће се користити и при поновном покретању програма. Али не само мапа дирки, већ и сва друга подешавања у програму.</p>

<h3><a name="MIDI_Connections"></a>МИДИ-везе и патворени МИДИ-проводници</h3>

<p>За повезивање стварних МИДИ-уређаја неопходни су и стварни, физички проводници. С друге стране, рачунарски МИДИ-програми се повезују патвореним, програмским проводницима. Опет, као што можете и претпоставити, за ову намену се користе посебни програми.</p>
<p>На ГНУ/Линукс систему, имате програм <a href="http://www.alsa-project.org">АЛСА</a> секвенцер који омогућава повезивање патвореним МИДИ-проводницима. При покретању програма МИДИ-портови се динамички стварају па их може при сваком новом покретању програма бити различит број, а повезивање се обавља преко аконект (aconnect) програма. Поред овог програма који се покреће из терминала (конзола), постоје бројни програми за рад у графичком окружењу, а неки од њих су <a href="http://qjackctl.sourceforge.net">Кју-Џек-контрол (QJackCtl)</a>, <a href="http://drobilla.net/software/patchage/">Печејџ</a> (Patchage). Већина програма ове намене се користи за контролу и управљање Џек и АЛСА звучним посредницима. Поред ових, МИДИ-веза, ови програми омогућавају и повезивање разних аудио-програма преко патворених аудио-проводника.</p>

<p>Код виндоуз система можете користити програме Миди-јоук, Мејпл, Лупби1 или Сонијев патворени МИДИ-рутер, а на мек ос-икс системима за повезивање патвореним МИДИ-проводницима може да се употреби и програм МИДИ Печ-беј.</p>

<h2><a name="FAQ"></a>Често постављана питања</h2>

<h3>Како да видим 88 дирки?</h3>
<p>Од издања ПМК-0.6.0, у поставкама програма можете да подесите приказ од 1 до 121 дирке, као и почетну ноту.</p>

<h3>Зашто нема звука?</h3>
<p>ПМК не може сам да ствара звук, већ шаље МИДИ-поруке до неког синтисајзера који ствара звук на основу инструкција из МИДИ-порука. Проверите да ли је покренут неки од синтисајзера. Такође, проверите да ли сте повезали МИДИ-излаз програма на МИДИ-улаз одговарајућег синтисајзера. Уколико користите посебне распореде тастатуре на систему, покушајте да учитате одговарајуће мапе дирки за тај распоред, или користите изворне мапе дирки. Ако и даље нема звука, прочитајте доступну документацију за програм још једном.</p>

<h3>Неке дирке су нечујне?</h3>
<p>Одабиром МИДИ-канала број 10 (по МИДИ-стандарду, канал резервисан за „Ударачке инструменте“) на стандардном МИДИ-синтисајзеру, омогућено је свирање преко многих али не свих тастера-дирки. Ово је присутно и код МИДИ-канала за мелодичне инструменте (изузев канала 10), јер се тонови различитих музичких инструмената налазе у различитом звучном (чујном) опсегу фреквенција. Ово је познато у музици као звучни опсег или <a href="http://en.wikipedia.org/wiki/Tessitura">Теситура</a>.</p>

<h3>Назив МИДИ-програма (patch names) не одговара стварном звуку инструмента?</h3>
<p>Неопходно је да учитате одговарајућу „<em>.ins</em>“ датотеку са дефиницијама инструмената, а која мора да у потпуности одговара текућим звучним сетовима или звучним фонтовима у синтисајзеру. Укључена „<em>gmgsxg.ins</em>“ датотека садржи дефиниције инструмента само за инструменте одређене Џенерал МИДИ, Роланд ГС и Јамаха ИксГ стандардима. Уколико звучни сетови или звучни фонтови МИДИ-синтисајзера не одговарају у потпуности овој датотеци, неопходно је учитати другу, одговарајућу, „<em>.ins</em>“ датотеку са дефиницијама инструмената. Уколико је тренутно немате можете је и сами створити.</p>

<h3>Синтакса „<em>.ins</em>“ датотеке са дефиницијама инструмената?</h3>
<p>Једно од објашњења ове врсте датотека можете погледати на <a href="http://tse3.sourceforge.net/doc/InsFiles.html">страницама ТСЕ3 програма</a>.</p>

<h3>Могу ли да се прекодирају дефиниције инструмената из „<em>vkeybd</em>“ програма у „<em>.ins</em>“ датотеке?</h3>
<p>Могу. За ову намену, можете да користите програмску скрипту „<em>txt2ins.awk</em>“, а уколико имате инсталиран и „<em>vkeybd</em>“ програм, можете да користите његову алатку „<em>sftovkb</em>“ за стварање „<em>.ins</em>“ датотеке из било које „<em>.sf2</em>“ датотеке звучног фонта. У ПМК програму је доступна опција за увоз назива инструмената из „<em>.sf2</em>“ или „<em>.dls</em>“ датотека.</p>

<pre>
$ sftovkb ИМЕ_ДАТОТЕКЕ.sf2 | sort -n -k1,1 -k2,2 > ИМЕ_ДАТОТЕКЕ.txt
$ awk -f txt2ins.awk ИМЕ_ДАТОТЕКЕ.txt > ИМЕ_ДАТОТЕКЕ.ins
</pre>

<p>Програмску скрипту „<em>txt2ins.awk</em>“ која долази уз ПМК програм, можете пронаћи у његовом директоријуму са подацима.</p>

<h2><a name="Download"></a>Преузимање</h2>
<p>За преузимање су доступне датотеке са изворним кôдом и инсталациони пакети за виндоуз и мек ос-икс системе преко <a HREF="http://sourceforge.net/projects/vmpk/files">Сорсфорџ страница пројекта</a>.</p>
<p>Доступни су и инсталациони пакети за неке од ГНУ/Линукс дистрибуција:
<ul>
  <li><a href="http://software.opensuse.org/package/vmpk">ОпенСУСЕ</a></li>
  <li><a href="http://packages.gentoo.org/package/media-sound/vmpk">Џенту</a></li>
  <li><a href="http://www.archlinux.org/packages/?q=vmpk">Арч линукс</a></li>
  <li><a href="http://packages.debian.org/vmpk">Дебијан ГНУ/Линукс</a> (старије издање)</li>
  <li><a href="http://apps.ubuntu.com/cat/applications/vmpk/">Убунту</a> (старије издање)</li>
  <li><a href="http://apps.fedoraproject.org/packages/vmpk">Федора</a> (старије издање)</li>
</ul>

<h2><a name="Installation"></a>Инсталација помоћу изворног кôда програма</h2>

<p>Преузмите архиву са изворним кôдом програма са <a href="http://sourceforge.net/projects/vmpk/files">Сорсфорџ страница пројекта</a>. Распакујте архиву изворног кôда у Ваш лични директоријум. Ако већ нисте у емулатору терминала, покрените га и идите у директоријум где сте распаковали архиву изворног кôда.</p>

<p>Следи пример са ГНУ/Линукс система (неопходно је најпре инсталирати одговарајуће <a href="#Requirements">развојне библиотеке</a>).</p>
<p>Као обичан корисник, куцајте у емулатору терминала:</p>

<pre>
$ cd vmpk-x.y.z
</pre>

<p>За припрему превођења и инсталације програма можете користити програме Ц-мејк (CMake) или Кју-мејк (Qmake). Кју-мејк се не препоручује осим уколико желите да га испробате и побољшате његов рад. Дакле, препоручујемо употребу Ц-мејк програма.</p>

<pre>
$ cmake .
или
$ ccmake .
или
$ qmake
</pre>

<p>После ове радње, следи превођење програма:</p>

<pre>
$ make
</pre>

<p>Уколико је превођење програма било успешно, можете га инсталирати куцајући у емулатору терминала:</p>
<pre>
$ su
$ make install
</pre>

<p>Уколико користите судо систем за добијање администраторских дозвола:</p>
<pre>
$ sudo make install
</pre>

<p>Уколико не можете добити администраторске дозволе за инсталацију, погледајте <a href="#packager_notes">мало ниже</a> употребу „-DCMAKE_INSTALL_PREFIX“ параметра за програм Ц-мејк.</p>

<h3><a name="Requirements"></a>Захтеви</h3>

<p>Да би сте превели ПМК програм и створили његове инсталационе пакете потребне су вам КјуТ библиотеке издања 5.1 или новијег. Инсталирајте развојне КјуТ библиотеке на вашем систему („<em>*-devel package</em>“), или преузмите цео „<em>КјуТ пакет — издање отвореног изворног кôда</em>“ са адресе <a href="http://qt-project.org/downloads">qt-project.org/downloads</a>.</p>

<p>За све подржане системе неопходан је и програм <a href="http://drumstick.sourceforge.net/">Драмстик-Рт</a>. Он користи АЛСА секвенцер на ГНУ/Линукс системима, ВинММ на виндоуз системима и КореМИДИ на мек ос-икс системима. Ово су и природни МИДИ-системи за ове подржане платформе.</p>

<p>Примрема за превођење програма је заснована на <a href="http://www.cmake.org">Ц-мејк</a> програму.</p>

<p>За само превођење, потребан вам је и <a href="http://gcc.gnu.org">ГЦЦ Ц++ преводилац</a> (На виндоуз системима можете користити <a href="http://www.mingw.org">МинГВ</a>).</p>

<p>Опционо, за стварање инсталационог пакета на виндоуз системима, потребан је програм <a href="http://nsis.sourceforge.net">НСИС</a>.</p>


<h3><a name="windows_notes"></a>За виндоуз кориснике</h3>

<p>Инсталација помоћу изворног кôда програма на виндоуз систему подразумева преузимање архива изворног кôда („<em>.bz2</em>“ или „<em>.gz</em>“ датотеке) и њихово распакивање програмом који подржава ове врсте датотека, као што је, нпр. „<a href="http://www.7-zip.org">7-зип</a>“ програм.</p>
<p>За подешавање изворног кôда неопходан је или Кју-мејк (из КјуТ5 програма) или Ц-мејк, а морате подесити и „PATH“ променљиву окружења тако да укључује путање до извршних датотека програма из пакета КјуТ, МинГВ и Ц-мејк. Програм Ц-мејк-ГУИ („<em>CMake-GUI</em>“) је графичко издање програма Ц-мејк за виндоуз системе.</p>
<p>Уколико Вам је неопходан и синтисајзер, погледајте <a href="http://coolsoft.altervista.org/en/virtualmidisynth">Виртуал МИДИ-синт</a>, или 
<a href="https://www.fluidsynth.org/">Флуид-синт</a>.</p>

<h3><a name="mac_notes"></a>За мек ос-икс кориснике</h3>

<p>Већ спремљен за употребу, програм ПМК (са укљученим КјуТ5 извршним библиотекама) се може преузети са <a href="http://sourceforge.net/projects/vmpk/files">Сорсфорџ страница пројекта</a>. За инсталацију помоћу изворног кôда програма неопходни су Ц-мејк или Кју-мејк, а они ће обезбедити стварање програмског пакета који употребљава системске библиотеке (динамичко повезивање). Може се користити КјуТ5 са адресе „<em>qt-project.org</em>“ или пакет који обезбеђује <a href="http://brew.sh/">Хоумбрју</a> пројекат.</p>

<p>Систем за припрему, превођење и инсталацију је подешен за стварање тзв. универзалног извршног програма (икс86+ппс) у програмски пакет. За ову радњу су неопходни, како Еплови развојни алати и програми, тако и <a href="http://qt-project.org/downloads">КјуТ5 библиотеке</a>.</p>

<p>За превођење уз употребу „<em>Makefiles</em>“ створених Кју-мејк програмом, урадите:</p>

<pre>
$ qmake vmpk.pro -spec macx-g++
$ make
... и опционо:
$ macdeployqt build/vmpk.app
</pre>

<p>За превођење уз употребу „<em>Makefiles</em>“ створених Ц-мејк програмом, урадите:</p>

<pre>
$ cmake -G "Unix Makefiles" .
$ make
</pre>

<p>За стварање „<em>Xcode</em>“ датотека пројекта, урадите:</p>
<pre>
$ qmake vmpk.pro -spec macx-xcode
... или:
$ cmake -G Xcode .
</pre>
<p>Уколико Вам је неопходан и синтисајзер, погледајте <a href="https://www.fluidsynth.org/">Флуид-синт</a>, МИДИ Печ-беј...</p>

<h3><a name="packager_notes"></a>Програмски пакери и напредни корисници</h3>

<p>При припреми за превођење и код самог превођења можете да користите и нека прилагођења.
Постоје два начина да то урадите, а први је употреба преддефинисаних типова за изградњу програма.</p>

<pre>
$ cmake . -DCMAKE_BUILD_TYPE=Release
</pre>

<p>Ц-мејков „Release“ тип ће користити параметре за преводилац: „-O3 -DNDEBUG“. Други преддефинисани типови при изградњи су „Debug“, „RelWithDebInfo“, и „MinSizeRel“. </p>

<p>Други начин је да самостално изаберете параметре за преводиоца.</p>

<pre>
$ export CXXFLAGS="-O2 -march=native -mtune=native -DNDEBUG"
$ cmake .
</pre>

<p>Не заборавите да у примеру изнад прилагодите „CXXFLAGS“ параметре вашем систему.</p>

<p>Да би сте инсталирали програм на произвољно место (подразумевано је у „/usr/local“), можете користити следећу опцију за Ц-мејк:</p>

<pre>
$ cmake . -DCMAKE_INSTALL_PREFIX=/usr
</pre>

<p></p>

<h2><a name="Acknowledgements"></a>Захвалнице</h2>

<p>У стварању овог програма, поред поменутих, коришћени су и следећи слободни пројекти: </p>

<ul>
<li>from <a href="http://qtractor.sourceforge.net">Кју-Трактор</a> — Руи Нуно Капела<br>
Класе података дефиниције инструмената</li>
<li><a href="http://openclipart.org/detail/366/piano-by-theresaknott">Икона и лого</a> — Тереза Кнот</li>
</ul>

<p>Све најбоље. Хвала вам!</p>

</div>

</body>
</html>
